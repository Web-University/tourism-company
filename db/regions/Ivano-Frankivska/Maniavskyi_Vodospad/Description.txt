Манявський водоспад – справжнє диво, яке варте уваги кожного мандрівника, один із найвищих у Карпатах і навіть в Україні (вода падає кількома каскадами з висоти 16-20 м), поряд із водоспадами Пробій у Яремчі та Шипіт у підніжжі полонини Боржава вважається одним з чудес українських Карпат і франківщини зокрема. Щоб оцінити таку красу, слід пішки здолати не менше 2 км ґрунтової дороги. Це займе трохи менше години. Дорога до водоспаду дуже мальовнича, висота гранітних стін каньйону тут інколи сягає 20 м. Вода падає на землю каскадами з трьох водоспадів. У підніжжі водоспаду є невелике озеро. Місцеві кажуть, що вода в озері має властивість омолоджувати тих, хто там купається.

Манявський водоспад розташований у гірській ущелині масиву Горгани, оточеній кам’яним каньйоном з гранітними скелями, висота яких сягає 20 м. Біля підніжжя водоспаду утворилась невеличка водойма з чистою гірською водою, у якій всі охочі можуть скупатися.  Вважається, що воно здатне омолодити кожного, хто ризикне тут скупатися. За переказами, тут знаходився храм язичницьких богів, які були покровителями молодості.У каньйоні біля водоспаду досить прохолодно, навіть у спекотний літній день. Взагалі, долина річки Маняви оточена казковими краєвидами і сюди варто приїхати, щоб отримати незабутні враження і відчути справжню красу дикої природи.

 Поблизу у лісі на скелі над річкою зберігся старовинний монастир-скит XVII в. Його заснував виходець з Афону монах Йов Княгинецький. Колись цей монастир був обнесений кам'яною стіною, за якою жителі сіл ховалися під час нападів турків і татар. У минулому тут знаходилась бібліотека стародруків. За переказами, сюди неодноразово навідувався один з ватажків опришківського руху Олекса Довбуш. Красива Карпатська природа, чисті гірські річки та повітря, цікаві маршрути для зеленого туризму, святі місця і спокій мають цілющий вплив на кожного, хто хоче відпочити від великого міста. 